# Plot. Enneades 6.7.34

Problem u tumačenju teksta i gramatike.

Rečenica govori o duši koja je u položaju da promatra Jedno, najviši stupanj savršenstva; Jedno je takvo da bi duša za nj dala sve, ma što joj tko ponudi. Rečenica glasi ovako:

῎Ενθα δὴ οὐδὲν πάντων ἀντὶ τούτου ἀλλάξαιτο, οὐδ' εἴ τις αὐτῇ πάντα τὸν οὐρανὸν ἐπιτρέποι, ὡς οὐκ ὄντος ἄλλου ἔτι ἀμείνονος οὐδὲ μᾶλλον ἀγαθοῦ· οὔτε γὰρ ἀνωτέρω τρέχει τά τε ἄλλα πάντα κατιούσης, κἂν ᾖ ἄνω.

Problem: koja je gramatička funkcija participa u sintagmi τά τε ἄλλα πάντα κατιούσης, i na što se taj particip odnosi?

Moja je pretpostavka da se radi o genitivu apsolutnom, da se odnosi na dušu. Ali subjekt genitiva apsolutnog morao bi biti *različit* od subjekta glavne rečenice, a subjekt τρέχει je, čini mi se, duša (nije valjda nebo, οὐρανός?).

Upozoren sam, dobrodošlo, da Herbert Weir Smyth, A Greek Grammar for Colleges, [odjeljak 2073](http://www.perseus.tufts.edu/hopper/text?doc=Smyth+grammar+2073&fromdoc=Perseus%3Atext%3A1999.04.0007) navodi, suprotno tumačenju naših školskih gramatika: "Exceptionally, the subject of the genitive absolute is the same as that of the main clause. The effect of this irregular construction is to emphasize the idea contained in the genitive absolute. Thus, βοηθησάντων ὑμῶν προθύμως πόλιν προσλήψεσθε ναυτικὸν ἔχουσαν μέγα 'if you assist us heartily, you will gain to your cause a State having a large navy' T. 3.13. The genitive absolute usually precedes the main verb." (Plotin odstupa od posljednjega "obično".)

Alternativa je da κατιούσης nekako implicira put, ἡ ὁδός. [LSJ s. v.](http://logeion.uchicago.edu/%E1%BD%81%CE%B4%CF%8C%CF%82) kaže "ὁδός is freq. omitted, ἐπορευόμην τὴν ἔξω τείχους Pl. Ly. 203a; ἡ ἐπὶ θανάτου, v. θάνατος; cf. τηνάλλως."

[Engleski prijevod](http://www.ldysinger.com/@texts/0260_plotinus/02_plotin-txt1.htm) ne pomaže puno (kao da je τρέχει shvaćeno bezlično, i kao da se misli na put?): "Once There she will barter for This nothing the universe holds; not though one would make over the heavens entire to her; than This there is nothing higher, nothing of more good; above This there is no passing; all the rest, however lofty, lies on the downgoing path: she is of perfect judgement and knows that This was her quest, that nothing higher is."

Najnoviji engleski prijevod, [Gerson 2018](http://www.worldcat.org/oclc/993492241), za koji sam naknadno saznao, pokušava povezati put i dušu koristeći se glagolskom imenicom: "There, it would exchange nothing in place of [Beauty], not even if someone were to offer the whole universe, on the grounds that nothing is preferable or better. For it cannot ascend higher, and all other things, even those up there, are a descent for it."

[Ficinov latinski](https://hdl.handle.net/2027/ien.35552000252816?urlappend=%3Bseq=766) sugerira da se κατιούσης odnosi na dušu: "Quo quidem in statu nullis thesauris praesentem thesarum(!) commutabit: neque etiam si quis coelum totum elargiatur: quippe cum cognoscat nihil esse praestantius, nihil melius: nempe nec superius ascendere potest. Cetera vero contueri nihil aliud esset quam descendere, quamvis et illa sint excelsa, et animus ipse sublimis". 

Mislim, koliko razumijem francuski, da se i [francuski prijevod](https://hdl.handle.net/2027/uc1.$b45166?urlappend=%3Bseq=532) s tim slaže. 

Na [s. 1327 oksfordskog kritičkog izdanja Creuzer 1835](https://archive.org/details/plotinioperaomni02plotuoft/page/1326) ne nalazim u aparatu ništa o mojem problemu, a tamo latinski prijevod glasi: "nempe nec superius ascendere potest. Caetera vero contueri nihil aliud esset, quam descendere, quamvis et illa sint excelsa, et animus ipse sublimis".


