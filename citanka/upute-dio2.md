# Stil i načela rada za čitanku iz Grčke morfologije 2

## Načela rada

1. ako su autori već predstavljeni (u čitanci 1), treba predstaviti samo djelo i ukratko iznijeti sadržaj odlomka ("o čemu se radi")
2. za glagolske oblike upućuje se na relevantni paragraf Musić-Majnarić; ako je potrebno (tj. neočekivano, drugačije nego u hrvatskom), treba upozoriti na rekcije
3. i dalje komentiramo upotrebu čestica, koja je sustavno zanemarena u školskoj gramatici (Denniston je dostupan kod ruskih pirata)
4. sve ostalo (uključujući i prijedloge) komentira se samo tamo gdje je potrebno za ispravno razumijevanje teksta (komentar može biti i gramatički i stvarni -- predlažem da se spominju i česte figure poput hiperbata, metafore, hijazma)
5. više ne upozoravamo grafički na A+I, genitiv apsolutni (skidamo pomoćne kotače, pomalo osamostaljujemo studente)

## Prijedlozi za ujednačeniji stil komentiranja

0. u uvodima gdje god je moguće navoditi imena, naslove i termine na grčkom (da se ljudi naviknu), grčkome davati primat (hrvatski prijevod ili varijanta u zagradi)
1. gdje je moguće, koristiti se znanstvenom terminologijom, da se studenti naviknu: "koordinacija", "dativus respectus", "adverzativno", "otvara mjesto" itd; umjesto manje znanstvenog "poveži s", "konstruiraj" bolje je "ovisi o", "odnosi se na", "veznik uvodi namjernu rečenicu"
2. Sugerirane prijevode dovoljno je stavljati u navodnike, ne treba dodavati "prevedi" i slično
3. sg. / pl., ne jd. / mn.
4. medpas., ne mp. ni mediopas.
5. tri točkice molim pisati kao tri točkice (s razmakom iza), ne kao Unicode Character 'HORIZONTAL ELLIPSIS' (U+2026)
6. ne treba citirati izvore (to je za napredniji stupanj)
7. ne treba referirati na internetska vrela (to je za napredniji stupanj)
8. prijedlog analize per cola et commata: nova značenjska ili sintaktička cjelina u novi red; ako je ovisna o prethodnoj, uvučeno (pomoću TAB tipke), pri čemu svaki daljnji stupanj ovisnosti znači novi tab; uvlake i nove redove organizirati tako da se u grafičkoj organizaciji pregledno istaknu koordinacije i paralelizmi (to također znači da rečenice ne treba cjepkati -- kraj rečenice su točka ili ;, čak i ako je čitav odlomak jedna rečenica)

